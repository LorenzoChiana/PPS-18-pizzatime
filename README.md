# PizzaTime

Gioco di tipo battle arena con grafica 2D a visuale fissa, in cui il giocatore comanda un personaggio che si muove in una mappa generata casualmente, comprendente nemici ed eventuali ostacoli.

Il personaggio si muove all'interno di più stanze delle stesse dimensioni, avanzando da una stanza all'altra. Una stanza, generata casualmente, può comprendere un arbitrario numero di nemici, ostacoli, oggetti collezionabili e una porta; l'eliminazione di tutti i nemici presenti in una stanza permette l'attraversamento della porta verso la prossima stanza. Solo una stanza alla volta è visibile a schermo.

Lo scopo del gioco può essere il raggiungimento di una certa stanza che contiene un oggetto speciale che determina la fine della partita oppure, in una modalità alternativa, il superamento di un certo numero di stanze. Nel primo caso, probabilità di trovare la stanza finale è anch'essa casuale, ma può aumentare con il raggiungimento di certe condizioni (ad esempio il superamento di una soglia di punteggio o il ritrovamento di oggetti speciali). Un'ulteriore modalità potrebbe essere una partita senza limiti, dove l'obiettivo è semplicemente il miglioramento del proprio record di punteggio, visualizzato in una classifica. La natura casuale del gioco può determinare una curva di difficoltà molto variabile, visto il ruolo che la fortuna ha nel trovare la stanza finale o semplicemente una stanza più semplice da completare.

Il personaggio ha a disposizione come arma principale dei proiettili (pizze) da lanciare ai nemici; certi oggetti collezionabili possono rappresentare ulteriori armi oppure aiuti per proteggersi dai nemici.

Il gioco permette di registrare diversi profili con associate tutte le statistiche delle partite del giocatore, per poterle comparare con gli altri e in particolare per poter creare una classifica comprendente i punteggi di ognuno.
